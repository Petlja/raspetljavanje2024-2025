===================================
Увод у Програм "Распетљавање 3.0"
===================================

Програм "Распетљавање 3.0" креиран је да ти пружи свеобухватан образовни курс који комбинује видео предавања, недељне домаће задатке и интерактивну комуникацију са менторима. 
Кроз пажљиво структуиране лекције, пратићеш видео материјале који покривају кључне теме курса. Сваке недеље, добићеш домаће задатке који ти помажу да примениш научено градиво, 
како би што боље разумео/ла садржај.

За подршку и комуникацију користићеш НетКабинет – платформу која ти омогућава директан контакт са менторима, правовремену предају задатака и добијање повратних информација.
На овај начин брзо можеш решавати недоумице и напредовати у учењу уз сталну подршку и повратну информацију. Програм "Распетљавање 3.0" осмишљен је да ти олакша учење и развој 
вештина кроз флексибилан и подржавајући приступ.


=============================
Начин рада на распетљавању
=============================


Важно је истаћи да је расПЕТЉАвање програм ПОДРШКЕ УЧЕЊУ! То значи да ћеш као полазник или полазница расПЕТЉАвања имати обезбеђене материјале за учење, али на теби је да 
одлучиш колико и како желиш да се укључиш у програм. А ми смо ту да ти помогнемо где год можемо. Подрудићемо се да те подстакнемо да самостално радиш и навијаћемо за тебе током 
овог маратона који те чека. Али ни расПЕТЉАвање, а ни један други програм, неће ти пружити много ако самостално не радиш редовно и ако не издвојиш своје време и труд како би 
савладао/ла оно што је понуђено. Резултати које оствариш на расПЕТЉАвању биће видљиви само теби и нама. Ми смо ту да те похвалимо када заслужиш и да помогнемо када се заглавиш. 
Знај да докле год напредујеш, треба да будеш задовољан/на. Саветујемо ти да пронађеш свој ритам рада - расПЕТЉАвање траје 3 месеца и, ако сваки дан издвојиш време за учење, 
резултати ће сигурно доћи. И наравно, јако је важно да расПЕТЉАвању приступип опуштено и покушаш да се забавиш. Сигурни смо да ћеш научити много више него што на први поглед помислиш 
да си научио/ла.


==================================
Програм и курс расПЕТЉАвања
==================================

РасПЕТЉАвање се састоји од програма Росум - програма за Пајтон. У програму се бавимо алгоритамским задацима. 
Програм Росум је намењен свима, без обзира на предзнање, и осим алгоритамских задатака за вежбу, подразумева и рад на домачим задацима. 
Програм Росум ће бити усмерен на пројектни рад, 
а програм Ричи ће бити фокусиран на такмичарско програмирање.

Програму Росум одговара курс у којем се тренутно налазиш. 

Припремили смо и самоевалуациони тест (послат ти је мејлом по пријављивању на расПЕТЉАвање) 
који ће ти показати да ли имаш довољно предзнања да пратиш програм Росум. 

Часови и вежбања у овом курсу
У овом одељку ћеш наћи:

Плеј листу са снимцима свих часова (овде ћеш након првог предавања моћи да пронађеш снимке првог и сваког наредног предавања)

Саветујемо да програм расПЕТЉАвања пратиш на следећи начин:

Увек почни од курса. У курсу се налазе лекције која објашњавају концепте чије је разумевање предуслов да се уради задатак и које скрећу 
пажњу на честе грешке и како их исправити. Предлажемо да пратиш једну по једну лекцију. Након што прочиташ и научиш „теорију”, пређи на задатке. 
Као када учиш математику, физику или страни језик. Обавезно приступај курсу улогован/на на свој налог на Петљи, на тај начин ће твој напредак бити запамћен.

Пошто се програмирање учи програмирањем, рађење задатака је најважнији део овог програма. Препоручујемо да урадиш што више задатака можеш у оквиру лекције, као и да задатке који ти буду тежи покушаш да урадиш 
више пута. На сваки задатак можеш да се вратиш и када пређеш још лекција и можеш у сваком тренутку да покушаш да га урадиш на другачији начин, са новим знањем које си стекао/ла.


==================================
Часови и вежбања у овом курсу
==================================

У овом одељку ћеш наћи:

Плеј листу са снимцима свих часова (овде ћеш након првог предавања моћи да пронађеш снимке првог и сваког наредног предавања)


Уколико током праћења курса и рађења задатака наиђеш на проблем, имаш потешкоће да савладаш нови концепт или ти нешто није јасно, postoje линкови ка снимцима предавања која прате одређену лекцију. На предавањима 
се трудимо да што боље објаснимо како се ради дати тип задатка и како се научена „теорија” примењује у програмирању. Надамо се да ће ти помоћи да се одглавиш. Уколико ни снимак предавања не буде од помоћи, 
слободно нам пиши на мејл адресу raspetljavanje@mg.petlja.org и ми ћемо дати све од себе да ти помогнемо.



